# 2_Godkendelsesopgave


## Læringsdagbog  

### Dag 1
Jeg vil lave en mere uddybet bruger som indeholder navn, interesser, mail og forhåbentlig vis placering. Hertil vil jeg gøre så man kan se sin information på settings siden og måske endda ændre i det. Dette kræver at jeg tilføjer en real time database fra firebase, hvilket vi har gjort brug af før i øvelsestimerne, så jeg forventer jeg kan gøre brug af dette her. Hvis der er tid til det vil jeg også gerne lave en database for de forskellige begivenheder, og hvilke interesser de er linket til. 

Efter at  have siddet med opgaven i noget tid, sidder jeg fanget med at hente dataen fra firebase. Det er lykkedes mig at tilføje den ønskede data når man opretter en bruger og det bliver uploadet til firebase, men jeg kan ikke få det hentet uden at der sker fejl. Her har jeg prøvet at søge både på google og YouTube, men det er svært at finde en guide, som både bruger react native og firebase, som på samme tid henter data. Stackoverflow har heller ikke rigtig været en hjælp, da jeg ikke har fundet et problem der minder om mit eget endnu. Jeg er sikker på at jeg bare skal undersøge det lidt dybere, men det er et irriterende problem lige nu. 

Jeg er ikke noget lige så langt som jeg havde håbet i dag. Jeg bliver ved med at sidde fast i småfejl, som tager lang tid at løse, selvom de egentlig er meget simple. Lige nu er målet at tage afstand til koden og komme tilbage til den med friske øjne senere. 

